# -*- mode: mandoku-view; -*-
#+TITLE: 石林燕語
#+DATE: 2015-08-24 23:23:23.669628
#+PROPERTY: ID KR3j0105
#+PROPERTY: BASEEDITION WYG    
#+PROPERTY: JUAN 提要
<pb:KR3j0105_WYG_000-1a>¶
欽定四庫全書　　　　　子部十¶
　提要¶
　　石林燕語十卷　　　　雜家類三(雜說之屬/)¶
　　　　(臣/)等謹案石林燕語十卷宋葉夢得撰夢得¶
　　　　有春秋傳已著録夢得為紹聖舊人徽宗時¶
　　　　嘗司綸誥於朝章國典夙所究心故是書纂¶
　　　　述舊聞皆有闗當時掌故於官制科目言之¶
　　　　尤詳頗足以補史傳之闕與宋敏求春明退¶
<pb:KR3j0105_WYG_000-1b>¶
　　　　朝録徐度却掃編可相表裏陳振孫書録解¶
　　　　題謂其書成于宣和五年然其中論館伴遼¶
　　　　使一條建炎三年又論宰相一條謂自元祐¶
　　　　五年至今紹興六年則書成於南渡之後振¶
　　　　孫之説未核矣惟夢得當南北宋間戈甲倥¶
　　　　偬圖籍散佚或有記憶失真考據未詳之處¶
　　　　故汪應辰嘗作石林燕語辨而成都宇文紹¶
　　　　奕(案紹奕始末無考嘉定中有/樞宻使宇文紹節疑其昆弟)亦作考異以¶
<pb:KR3j0105_WYG_000-2a>¶
　　　　糾之應辰之書陳振孫巳稱未見葢宋末傳¶
　　　　本即稀儒學警悟(案儒學警悟亦南宋/之書不著撰人名氏)間引¶
　　　　數條與紹奕考異同散見永樂大典中然寥¶
　　　　寥無幾難以成編惟紹奕之書尚可裒集謹¶
　　　　蒐采考校各附夢得書本條之下雖其間傳¶
　　　　聞年月之訛繕寫字畫之誤一一毛舉或不¶
　　　　免有意吹求頗類劉弦之規杜預吳縝之糾¶
　　　　歐陽修而援引舊文辨駁詳確者十之八九¶
<pb:KR3j0105_WYG_000-2b>¶
　　　　是一朝故事得夢得之書而梗槩具存得紹¶
　　　　奕之書而考證益密二書相輔而行於史學¶
　　　　彌為有裨矣又夢得之書宋槧罕覯前明有¶
　　　　大字刋本摹印亦稀世行毛晉津逮秘書所¶
　　　　載脱悞頗多而商濬稗海所載踳駁尤甚今¶
　　　　併參驗諸本以永樂大典所載詳為勘校訂¶
　　　　訛補闕以歸完善凡所釐正各附案語于下¶
　　　　方用正俗刻之訛庶幾稍還舊觀不失其真焉¶
<pb:KR3j0105_WYG_000-3a>¶
　　　　乾隆四十六年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0105_WYG_000-4a>¶
葉夢得石林燕語原序¶
宣和五年余既卜别館於卞山之石林谷稍逺城市不¶
復更交世事故人親戚時時相過周旋嵁巖之下無與¶
為娯縱談所及多故實舊聞或古今嘉言善行皆少日¶
所傳於長老名流及出入中朝身所踐更者下至田夫¶
野老之言與夫滑稽諧謔之辭時以抵掌一笑窮谷無¶
事偶遇筆札隨輙書之建炎二年避亂縉雲歸兵火蕩¶
析之餘井閭湮廢前日之客死亡轉徙略相半而余亦¶
<pb:KR3j0105_WYG_000-4b>¶
老矣洊罹變故志意銷隳平日所見聞日以廢忘因令¶
棟更裒集為十卷以石林燕語名之其言先後本無倫¶
次不復更整齊孔子語虞仲夷逸曰隱居放言而公明¶
賈論公叔文子曰夫子時然後言人不厭其言子曰然¶
夫言不言吾何敢議抑謂初無意於言而言則雖未免¶
有言以余為未嘗言可也八月望日石林山人序¶
